兄弟

【原文】

天下无不是底父母，世间最难得者兄弟。

须贻同气之光，无伤手足之雅。

玉昆金友，羡兄弟之俱贤；伯埙仲篪，谓声气之相应。

兄弟既翕，谓之花萼相辉；兄弟联芳，谓之棠棣竞秀。

患难相顾，似鹡鸰之在原；手足分离，如雁行之折翼。

元芳季芳俱盛德，祖太丘称为难弟难兄；宋郊宋祁俱中元，当时人号为大宋小宋。

荀氏兄弟，得八龙之佳誉；河东伯仲，有三凤之美名。

东征破斧，周公大义灭亲；遇贼争死，赵孝以身代弟。

煮豆燃萁，谓其相害；斗粟尺布，讥其不容。

兄弟阋 [xi] 墙，谓兄弟之斗狠；天生羽翼，谓兄弟之相亲。

姜家大被以同眠，宋君灼艾而分痛。

田氏分财，忽瘁庭前之荆树；夷齐让国，共采首阳之蕨薇。

虽曰安宁之日，不如友生；其实凡今之人，莫如兄弟。



【注释】

天下无不是底父母，世间最难得者兄弟。 底：的。

须贻同气之光，无伤手足之雅。贻：给，借助。同气：指兄弟同属父母血气所生。

玉昆金友，羡兄弟之俱贤；伯壎仲篪，谓声气之相应。《诗经》有“伯氏吹壎，仲氏吹篪”的诗句，喻兄弟和睦。壎：即埙。篪：音迟，古时用竹管制成的乐器。

兄弟既翕，谓之花萼相辉；兄弟联芳，谓之棠棣竞秀。翕：音西，闭合，收拢。

患难相顾，似鹡鸰之在原；手足分离，如雁行之折翼。鹡鸰：音急灵，一种鸟，《诗经》中有“鹡鸰在原，兄弟急难”

元芳、季芳俱盛德，祖太丘称为难弟难兄；宋郊宋祁俱中元，当时人号为大宋小宋。汉代人陈寔担任太丘令，大儿子叫元芳，小儿子叫季方。二人之子争论谁的父亲更优秀一些，陈寔说：“元方难为兄，季方难为弟”。中元：考中状元。

荀氏兄弟，得八龙之佳誉；河东伯仲，有三凤之美名。汉代人荀淑的八个儿子都很有才能，被称为荀氏八龙。唐朝河东人薛攸和堂兄薛元敬、族兄薛德音都很有名，被称为河东三凤。

东征破斧，周公大义灭亲；遇贼争死，赵孝以身代弟。《诗经》有记载，赞颂周公东征砍坏了斧，砍坏了刀，大义灭亲，杀掉了叛乱的弟弟管叔和蔡叔。西汉末年赵礼被强盗抓住，要杀死他吃掉，其兄赵孝争着代弟弟去死，于是强盗放了他们。

煮豆燃萁，谓其相害；斗粟尺布，讥其不容。汉文帝的弟弟谋反，被流放到蜀郡，绝食而死。百姓作歌曰：“一尺布，尚可缝，一斗粟，尚可舂，兄弟二人不相容。”

兄弟阋墙，谓兄弟之斗狠；天生羽翼，谓兄弟之相亲。阋：音细。争吵，争斗。

姜家大被以同眠，宋君灼艾而分痛。汉代姜肱兄弟三人友爱，虽然各自娶妻，仍作大被睡在一起。宋太祖的弟弟病了，用艾叶烧灼皮肤治病，太祖亦如样为之，为弟弟分担痛苦。

田氏分财，忽瘁庭前之荆树；夷齐让国，共采首阳之蕨薇。《隋史》载，田真、田广、田庆三兄弟商议分家，第二天发现院中荆树枯萎，于是决定不分家，荆树又重新发芽。

虽曰安宁之日，不如友生；其实凡今之人，莫如兄弟。《诗经》中有“丧乱既平，既安且宁，虽有兄弟，不如友生”